# İslam Tarihi
1. İslamiyet öncesinde Arapların aralarında siyasal birlik yoktu. Mekke; dinî, ticari ve kültürel merkez olduğundan Arapçanın geliştiği bir yer olmuştur.
2. Mekkeli müşrikler (inanmayanlar) peygambere dinî, ekonomik ve sosyal nedenlerle baskı yapınca Habeşistan'a hicret ettiler.
3. 621'de Akabe biati sonucunda Medinelilerin desteğini sağladı. 622'de artan baskılar üzerine Medine'ye hicret etti. Medine'deki tüm inançlar arasında Medine Sözleşmesi imzalanınca İslam Devleti kurulmuş oldu.

## Muhammed'in Seferleri
1. **624 Bedir Savaşı**: Medineli Müslümanlar, Mekkeli müşrikleri yendi. Ganimetleri paylaşma usulü yani İslam Savaş Hukuku doğdu.
2. **625 Uhut Savaşı**: Peygamber'in sözleri dinlenmediğinden Medineliler Mekkelilere yenildi.
3. **627 Hendek Savaşı**: Mekke saldırısız başarısız olunca Mekkeliler savunmaya geçti.
4. **628 Hudeybiye Barışı**: Mekkeliler, Medine İslam Devleti'ni resmen tanıdılar ve güçler dengelendi.
5. **629 Hayber Kalesi Fethi**: Hayber kalesi Yahudilerden alınınca Suriye ticaret yolu Müslümanların eline geçti. Cizye vergisinin ilk defa konulmasıyla İslam Savaş Hukuku gelişti.
6. **629 Mute Seferi**: Filistin'de Bizans'a bağlı Hristiyan Gassaniler üzerine yapılan Mute seferi yenilgiyle sonuçlandı.
7. **630 Mekke'nin Fethi**: Hudeybiye Anlaşması'na uymadıkları için Arabistan'ın merkezi olan Mekke fethedildi. Mekkeliler direnmediğinden af çıkarılması İslam Savaş Hukuku ile ilgilidir. Kabe'deki putlar kırıldı.
8. **630 Huneyn Savaşı**: Putların kaldırılmasına tepki gösteren Taiflilerle yapılan Huneyn Savaşı kazanıldı.
9. **631 Tebük Seferi**: Bizans üzerine yapılan Tebük seferinde bir savaş yapılmadı. Peygamber'in son seferidir.
10. Peygamber'in 632'de Mekke'yi son ziyaretine Veda Haccı, burada yaptığı insan hakları içerikli konuşmaya da Veda Hutbesi denir.
11. Medine'ye dönüşte Kuran'ın tamamlandığını bildirmiştir.
12. Peygamber'in yaşadığı döneme *Saadet Dönemi* demiştir.

## 4 Halife Devri (632 - 661)
1. Bu dönemde halifeler seçimle iş başına geldiğinden *Cumhuriyet Devri* olarak da bilinir.

### Ebu Bekir (632 - 634)
1. Yalancı peygamberleri ve *Ridde İsyanları*'nı bastırdı. Böylece Arabistan'da dinî ve siyasi birliği yeniden sağladı.
2. Kuran ayetleri tek kitapta toplandı.

### Ömer (634 - 644)
1. Bizans'tan Suriye, Filistin ve Mısır'ı; Sasanilerden ise İran ve Irak'ı aldı.
2. Sınırlar genişleyince eyalet sistemi, toprakta ikta sistemi, beytülmal denilen hazine, askerî şehirler ve hicrî takvim kullanıldı.

### Osman (644 - 656)
1. Kuran çoğaltılarak bütün İslam eyaletlerine gönderildi.
2. İlk İslam donanması kurularak Bizans'tan Kıbrıs alındı.
3. Kafkasya ve Orta Asya'da ilk Türk - İslam ilişkileri başladı.
4. Akrabalarını kayırması daha sonraki ayrılıklara zemin hazırladı.

### Ali (656 - 661)
1. Deve Olayı, Siffin Savaşı ve Hakem Olayı; Müslümanların kendi aralarındaki iç savaşlarla ilgilidir. 
2. Bu dönem iç savaşlarla geçtiğinden fetih yoktur. Ali'nin Hariciler tarafından öldürülmesiyle Dört Halife Devri sona erdi.

## Emeviler (661 - 750)
1. Halifelik saltanat hâline geldi.
2. 680 Kerbela Olayı'nın sonuncunda Şiilik ortaya çıktı.
3. Kuzey Afrika'dan sonra İspanya'yı (Endülüs) alarak İslamiyet'i Avrupa'ya yaydılar.
4. Emevilerin 732'de Puvatya Savaşı'nda Franklara yenilmesiyle Avrupa'daki İslam ilerlemesi durdu.
5. Ülke sınırları genişlediğinden Berid adıyla bir posta örgütü kurulmuştur.
6. Kafkasya'da Hazarlar, Orta Asya'da Türgişler ile mücadele ettiler.
7. Arap olmayan Müslümanları hor görmeleri (mevali politikası), Horasanlı Ebu Müslim isyanıyla yıkılmalarına yol açtı.
8. İspanya'da varlığını sürdüren Endülüs Emevileri ise bilim ve kültür alanında ileri gitmiştir.

## Abbasiler (750 - 1258)
1. Emevilerin aksine fetihçi değil, bilim ve kültüre önem verdiler.
2. Bağdat'ta açılan Darül Hikme'nin yaptığı çeviri faaliyetleri ile bir İslam rönesansı yaşandı.
3. Emevilerin aksine yönetimde İranlılara, orduda Türklere yer verdiler.
4. Türkler, Samarra ve Avasım şehirlerinde askerî görev yaptılar.
5. Türk valiler, Mısır'da Tulunoğlu ve Akşit bağımsız devletler kurunca Abbasi merkezî otoritesi zayıfladı ve ülke parçalandı. Bu yeni devletlere *Tevaif-ül Mülk* (beylik) denir.
6. Abbasiler, sırasıyla Gazneli ve Selçuklu himayesinde yaşadıktan sonra Moğol - İlhanlılar tarafından yıkıldılar.

## İslam Uygarlığı
1. İslam kültürünün temeli Kuran ve hadise dayanır. Fethedilen ülkelerin kültür ve coğrafyası İslam sanatını etkilemiştir.
2. İslam devlet hazinesine *beytülmal* denir. Başlıca gelirler zekat, aşar, haraç, cizye ve ticaret vergileridir.
3. Başlıca İslami bilimler şunlardır:\
Kıraat: Kuran'ı okumak.\
Kelam: İslam felsefesi.\
Fıkıh: İslam hukuku (Kuran, hadis, kıyas, icma).\
Hadis: Peygamberlerin söze ver davranışları.

## Türklerin Müslüman Olma Nedenleri
1. Abbasilerin Talas Savaşı'nda Çinlileri yenmesi ve eşitlikçi bir politika izlemesi
2. Eski Türklerde Gök Tanrı, ahiret, kurban ve baştaki kişiye uyma inançlarının olması

## Karahanlılar (İslamiyet'i kabul eden ilk Türk devleti) (840 - 1212)
1. 932 yılında İslamiyet'i kabul etmişlerdir.
2. Dil, kültür ve yaşayış; Eski Türklerdeki gibi olduğundan Arap - İran etkisi azdır.
3. İslami Türk edebiyatının ilk örnekleri görülür.
4. Ribat denilen kervansaraylar yapmışlar, medreselerde burslu öğrencilik sistemini uygulamışlardır.

## Gazneliler (963 - 1187)
1. Afganistan, Hindistan \(Pakistan ile birlikte\) ve İran'da kurulduğundan Arap - İran etkisi fazladır.
2. Hindistan'a İslamiyet'i yaymalarından dolayı Abbasi Halifesi, Gazneli Mahmut'a Sultan ünvanını verdi. Sultan ünvanını kullanan ilk Türk devletidir.
3. 1040 Dandanakan Savaşı'nda Selçuklulara yenilince zayıfladı ve Gurlular tarafından yıkıldılar.

## Tulunoğulları (868 - 905)
1. Abbasi toprağı, Mısırda kurulan ilk Türk devletidir.
2. Sadece kurucu ve ordu Türklerden oluştuğundan kısa ömürlüdür.
3. Abbasiler tarafından yıkıldılar.

## Akşitler (İhşidler) (935 - 969)
1. Mısırda kurulan ikinci Türk devletidir. Hicaz'ı, yani İslami kutsal toprakları, ele geçiren ilk Türk devletidir.
2. Fatimiler tarafından yıkıldılar.
3. Tulunoğulları gibi kısa ömürlüdür.
