# İlk Türk Devletleri

## İskit - Sakalar (MÖ 8. yy. - MÖ 3. yy.)
1. Orta Asya'da Karadeniz'in kuzeyine kadar geniş bir alanda göçebe hayvancılık yapan, savaşçı bir kavimdir.
2. Bozkırın koruyucuları denmiştir.
3. Alp Er Tunga destanı, Sakalardan kalmadır. Tomris Hatun, bir Saka hükümdarıdır.

## Asya Hunları (MÖ 220 - MS 216)
1. Orta Asya'da Teoman tarafından kurulmuştur. En büyük hükümdarı Mete Han'dır.
2. Mete, değişik boylardan oluşan bir *federasyon* kurmuştur.
3. Mete, Çin'i almasına rağmen oraya yerleşmeyip Çin'i vergiye bağlamakla yetindi. Amaç, milli benliği korumaktı.
4. Mete, askerlik alanında *onluk sistem*'i icat etti.
5. Mete'den sonra Hunlar İpek Yolu'nu Çinlilere kaptırınca ekonomik, askerî ve siyasi bakımdan zayıfladı.
6. Çin saldırıları, ülkenin hanedanın ortak malı sayılması gibi nedenlerle Hun devleti yıkılmıştır.

## Kavimler Göçü (MS 375)
1. Hunlar, Orta Asya'dan Doğu Avrupa'ya gelince önlerine çıkan Germen kavimlerini Roma İmparatorluğu'na sürdüler. Bunun sonucunda Batı Roma 476'da yıkıldı.
2. Macaristan merkezli Avrupa Hun İmparatorluğu kuruldu. En büyük hükümdarı Atilla'ya "Tanrı'nın Kırbacı" denildi. Bu devlet Bizans'ı Marcus ve Anatolyus anlaşmalarıyla vergiye bağladı.
3. Avrupa'da feodalite rejimi ortaya çıkınca Papalık güçlendi.
4. Günümüz Avrupa ulusları ortaya çıktı.

## Gök Türkler (552 - 745)
1. Kurucusu Bumin Kağan'dır. Kut anlayışı gereği ülkenin batısını İstemi Yabgu yönetiyordu.
2. Mukan Kağan zamanında sınırlar en geniş hâline ulaştı. Tapo Kağan, Budizm'i benimsemek isteyince iç karışıklık çıktı ve ülke ikiye bölündü.
3. Batı Gök Türkleri, İran'daki Sasanilerle işbirliği yaparak Afganistan'daki Ak Hun devletini yıktılar. Daha sonra Gök Türkler, Sasanilere karşı Anadolu'daki Bizans'la işbirliği yaptı. Bütün bunlar ipek yolu içindir.
4. Gök Türkler; aralarındaki savaşlar, Çin saldırıları sonucu bu ülkenin egemenliğine girdi. Çin'de Kürşat Ayaklanması başarılı olamadıysa da 681'de Kutluk Kağan İkinci Gök Türk devletini (Kutluk Devleti) kurdu.
5. Orkun Kitabeleri, İkinci Gök Türk Devleti'nden kalmadır.
6. Uygur ve Karluklar tarafından yıkıldı

## Uygurlar (745 - 840)
1. Orhun Bölgesi'nde (Moğolistan), Gök Türklerin yerini aldı.
2. Yerleşik hayata geçen ilk Türk kavmidir. Bunun sonucunda mimari gelişmiş, tarım ve yazılı hukuk gelişmiştir.
3. Kâğıt ve matbaayı kullanan ilk Türk kavmidir.
4. Maniheizm ve Budizm gibi dinleri benimsediler.
5. Uygurlar, dinlerinin metinlerini Türkçeye çevirerek milli benliklerini korumak istediler.
6. Uygurlara Kırgızlar son verdi.
7. Bundan sonra Uygurlar Çin'in kuzey bölgelerine göçerek orada yaşadılar.
8. Uygurlar, Moğolların kültürel gelişmesine katkıda bulundu.

## Hazarlar (7. yy. - 10. yy.)
1. Karadeniz'in kuzeyinde yüzyıllarca hem göçebe hem yerleşik bir hayat yaşadılar.
2. İpek ve Kürk ticaret Yolları'na egemen olduklarından zengin oldular. Bundan dolayı ordu - millet anlayışını bırakarak paralı ordu kurmuşlardır.
3. Musevi inancını benimsediler. Bunun temel nedeni Bizans'la ve Müslüman Araplarla savaşmalarındandır.
