# Sözcükte Anlam
### Gerçek Anlam
Bir sözcüğün dilde kazandığı ilk anlamdır.
- *Dar* sokaklardan geçti.
- *Büyük* taşlarla yolu kapatmışlar.

### Yan Anlam
Cümlede geçen sözcük gerçekteki sözcüğe görev ya da şekil bakımından benziyorsa yan anlamlıdır.
- Kamp *ateşinin* (gerçek) etrafında şarkılar söyledik.
- Çocuğun *ateşini* (yan anlam) bir türlü düşüremedi.

### Mecaz Anlam
Cümlede geçen gerçek anlamdaki sözcüğe görev ya da şekil bakımından benzemiyorsa mecaz anlamlıdır.
- Yeni gelen öğrenci sınıfa çok çabuk *ısındı*.

### Terim Anlam
Bir bilim, sanat, spor ya da meslek dalına ilişkin özel kavramları karşılayan sözcüklere terim anlam adı verilir.
- Montaigne *deneme* türünde tanınır.

## Sözcükte Anlam İlişkileri
### Eş Sesli (Sesteş) Sözcükler
Yazılışları ve okunuşları aynı, anlamları farklı sözcüklerdir.\
Adet / âdet, kar / kâr gibi sözcüklerin hem yazılışları hem de okunuşları farklı olduğundan eş seslilik bağlamında değerlendirilmez.
- At, yüz, gül, bin, kır

### Eş Anlamlı (Anlamdaş) Sözcükler
Yazılışları ve okunuşları farklı anları aynı olan sözcüklerdir.
- edebiyat - yazın
- biçem - üslup

### Zıt Anlamlı (Karşıt, Tezat) Sözcükler
Birbirleriyle ilişkili ters durumları ifade eden sözcüklerdir. Zıt anlamlılık kelime, cümle ya da paragraf düzeyinde olabilir.
- dert - derman

### Nitel - Nicel Sözcükler
*Nitel*: Genellikle *"Nasıl?"* sorusuna cevap veren, sayılamayan be ölçülemeyen kavramları karşılar.\
*Nicel*: Sayılabilen ve ölçülebilen kavramları karşılar.

### Somut - Soyut Sözcükler
Beş duyu organımızın herhangi biriyle algılayabildiğimiz kavramları karşılayan sözcükler *somut*, algılayamadığımız sözcüklereyse *soyut* anlamlı kelimeler denir.

### Genel - Özel Anlamlı Sözcükler
Anlam kapsamı geniş olan sözcüklere *genel*, dar olan sözcüklereyse *dar anlamlı* kelimeler denir.
- *Öykü*, (genel anlam) yaşamı çok farklı yansıtır.
- Bu *öyküde* (özel anlam) benzetmeler ağır basmaktadır.

### Yakın Anlamlı Sözcükler
Aynı anlama gelmedikleri hâlde cümledeki kullanışlarına göre birbirinin yerine kullanılabilen sözcük ya da söz gruplarıdır.

## Sözcükte Anlam Olayları
### 1. Dolaylama
Bir sözcükle anlatılabilecek bir kavramın birden çok sözcükle anlatılmasıdır.
- Haliç - altın boynuz
- Ankara - Türkiye'nin kalbi
- Çay - tavşan kanı
- Şanlıurfa - Peygamber şehri
- Konya - tahıl ambarı
- Afrika - kara kıta
- Tibet - Dünya'nın damı

### 2. Güzel Adlandırma
Kimi varlıklardan, nesnelerden bahsedilirken doğacak korku, iğrenme, ürkme gibi duyu ve çağrışımları engellemek için yapılan bir değiştirmedir.\
Sözcükler güzel adlandırma yoluyla mecaz anlam kazanır.
- zenci - Afroamerikan
- tabut - dört kollu, imanın kayığı

### 3. Tariz (Kinayeli Söyleyiş, Dokundurma, İğneleme)
Bir cümlede söylenen sözün tam tersini düşündürecek şekilde kullanılmasıdır.
- O kadar dürüst ki yalana hile katmaz.
- O kadar çalışkan ki liseyi beş yılda bitirmiş.

### 4. Teşhis (Kişileştirme)
İnsana ait özelliklerin insan dışındaki başka bir varlık ya da kavrama yüklenmesidir.
- Âheste çek kürekleri *mentâb* uyanmasın\
Bir âlem-i hayâle dalan *âb* uyanmasın
- *Dağlar*, omuz omuza yaslanan dağlar\
Sular kararınca paslanan dağlar

### 5. Teşbih (Benzetme)
*Temel ögeleri*: benzeyen, kendisine benzetilen\
*Yardımcı ögeleri*: benzetme yönü, benzetme edatı (gibi, kadar, sanki...)
- Sen Türkiye gibi aydınlık ve özelsin.
- Cumhuriyetin ilk yılları gibiydi yüzün.

### 6. Ad Aktarması (Mecazı Mürsel, Düz Değişmece)
Bir sözün benzetme amacı güdülmeksizin başka bir söz yerine kullanılmasıdır.
- Hancı ne olur elindeki *şişeden* (şişenin içindekinden, iç-dış ilişkisi) birkaç yudum daha ver, yavaş yavaş.
- İstersen *dünyayı* (dünyadaki insanlar, yer-insan ilişkisi) çağır imdada\
Sen varsın dünyada, bir de ben varım
- Ben garip çizgilerle uğraşırken baş başa\
Rastlamıştım duvarda bir *şair* (duvarda yazılı şiir, sanatçı-eser ilişkisi) arkadaşa
- Benim için yağdırıldı o *rahmet* (yağmur, neden-sonuç ilişkisi)\
Evliyanın sözündeki muhabbet
- Gurbet çeken *gönüller* (insanlar, soyut-somut ilişkisi) kuşatmıştı ocağı.

### 7. Kinaye
Bir sözün hem gerçek hem de mecaz anlama gelecek şekilde kullanılmasıdır. Asıl kastedilen mecaz anlamdır.
- Bulamadım dünyada gönle mekân\
*Ner'de bir gül bitse etrafı diken*

### 8. Duyu Aktarması
Bir duyuya ait bir kavramın başka bir duyuya aktarılmasıdır.
- Korku salardı inceliğin, tevazun\
Dünya ve insan çıkmazlarında *yumuşak bakışın* 
- Gelse en *acı sözler* dilime\
Uçarak sanırdım birkaç kelime

### 9. İnsandan Doğaya Aktarma
İnsana ait özellikler doğadaki bir varlığa aktarılır. Kişileştirmenin olduğu yerde insandan doğaya aktarma vardır.
- *Yüce dağ* başında bir top kar idim\
Yağmur yağdı, güneş vurdu eridim
- Toplanırken gökyüzünde bulutlar yığın yığın\
*Hırçın bir fırtınayı düşünüyordu deniz*

### 10. Doğadan İnsana Aktarma
- Bedir'in *aslanları* bu kadar şanlıydı.
- Bu sabah uğradım bir *fidana*.

### 11. Somutlaştırma ve Soyutlama
- *Düşüncelerimi çürütmek* (soyut düşünce sözcüğünü somut çürütmeyle somutlaştırmıştır) için bu kadar zorlama kendini.
- Soruyu bir de bu *yolla* (somut yol kelimesi soyut yöntem anlamıyla kullanılarak soyutlaştırma) çözün.

## Söz Öbekleri
### 1. İkileme
1. Birinci sözcük aynen kalırken ikinci sözcüğe yönelme eki getirilerek yapılan ikilemeler vardır.
  - Yan yana, göz göze, diz dize, baş başa, el ele
2. Yansıma sözcüklerle oluşturulan ikilemeler vardır.
  - Çıtır çatur, şırıl şırıl, horul horul
3. Yakın anlamlı sözcüklerin oluşturduğu ikilemeler vardır.
  - Doğru dürüst, kılık kıyafet, yalan yanlış
4. Zıt anlamlı kelimelerle kurulmuş ikilemeler vardır.
  - Er geç, iyi kötü, az çok, eninde sonuna, altı üstü
5. Biri anlamlı biri anlamsız iki kelimeden oluşmuş ikilemeler vardır.
  - Hayal meyal, çoluk çocuk, saçma sapan
6. Eş anlamlı sözcüklerle kurulurlar.
  - Ses seda, akıllı uslu, it köpek
7. İki anlamsız kelimeden oluşmuş ikilemeler vardır.
  - Eciş bücüş, abur cubur

### 2. Deyimler
1. En az iki sözcüğün bir araya gelmesiyle oluşur.
2. Çoğu mecaz anlamlıdır.
3. Kalıplaşmış ifadeler olduğu için deyimi oluşturan sözcüklerin sırasını değiştiremeyiz.
4. Sözcüklerini aynı anlama gelseler dahi başka sözcükle değiştiremeyiz.

### 3. Vecize
Özdeyiş.


# Cümlede Anlam
### 1. Neden - Sonuç Cümlesi
- Seni göremedim *diye* (diye zarf fiildir) bu bahar\
İçimde bin türlü duygunun isyanı var
- Mizah anlayışı, geleneksel mizah anlayışımıza *uyduğundan* yapıtlarından halk da hoşlanır, aydınlar da.

### 2. Amaç - Sonuç Cümlesi
- Gökte ay doğar seni görmek *için*.
- Sanatçı iyi okumak *için* sade ve anlaşılır bir dil kullanıyor.

### 3. Koşula Bağlılık Cümlesi
- Fırsat verildiği *takdirde* başarılı olabilirsin.
- Geri *getirmek üzere* kalemimi alabilirsin.
- Masallar güzel *anlatılırsa* çocuklar üzerinde etkisinden söz edilebilir.
- Seni *gördü mü* çok mutlu oluyor.

### 4. Üslup ve İçerik Cümleleri
- Ahmet Hamdi Tanpınar, Huzur romanında oldukça uzun cümlelere yer vermiş, sıkça betimleme yapmıştır. (üslup cümlesi)
- Kemal Tahir, "Rahmet Yolları Kesti" ve "Yedi Çınar Yaylası" adlı romanlarında ağalık ve eşkıyalık olgusunu dile getirmiştir. (içerik cümlesi)

### 5. Doğrudan ve Dolaylı Anlatım
- "Kardeşimi dün burada gördüm." dedi. (doğrudan anlatım)
- Her şey bir insanı sevmekle başlar, diyor Sait Faik. (doğrudan anlatım)
- Cemal Süreya'nın kapalı bir anlatımının olduğunu söylüyor sanatçı. (dolaylı anlatım)

### 6. Olasılık Cümlesi
- Gün doğmayabilir bir daha tepelerden.
- Aradığın kitap masanın üzerinde olmalı.

### 7. Tahmin Cümlesi
- Havanın kararmasına bakılırsa yağmur yağacak. (Tahmin cümlesi, deneyimlere dayalıdır.)

### 8. Varsayım Cümlesi
- Diyelim ki vakitlerden bir nisan akşamıdır.
- Tut ki sınavı kazanamadın. (varsayım cümlesi)
- Farz et ki senden hoşlanmıyor. (varsayım cümlesi)

### 9. Ön Yargı Cümlesi
- Göreceksiniz bu yılki sınavda da başarısız olacaktır.

### 10. Eleştiri Cümlesi
- Yazar, farklı olma kaygısıyla romanın birçok yerinde anlamsızlığa düşmüş. (eleştiri cümlesi)
- Son kitabımda yeterince titiz davranmadığımı söyleyebilirim. (öz eleştiri cümlesi)

### 11. Tanım Cümlesi
- Sanat, hayatı yüceltme ve daha anlamlı kılma cabasıdır.

### 12. Aşamalı Anlatım Cümlesi
- Hayatı anladıkça büyür insan\
Büyüdükçe döner ilk yalnızlığına

### 13. Hayıflanma, Pişmanlık ve Yakınma Cümleleri
- Keşke, şu an sona güzel bir söz söyleyebilmek için binlerce kitap okumuş olsaydım. (Hayıflanma cümlesi, yapılmayan işten yakınılır.)
- Ona dün akşam boşu boşuna kızdım. (Pişmanlık cümlesi, yapılmış şeyden yakınılır.)
- Söyleyin söyleyin kim anlar dilimden\
Kim alır yarı yolda kalmış selamımı. (yakınma cümlesi)

### 14. Öykünme Cümlesi
- Kardeşi, ünlü dizi oyuncuları gibi davranıyor.

### 15. Yadsıma (İnkâr) Cümlesi
- Kim demiş Süheyla'ya vurulmuşum diye?

### 16. Kanıksama Cümlesi
- Sürekli azar işiten çocuk buna aldırmıyordu. (Kötü bir duruma alışmayı belirtir.)

### 17. Gerçekleşmemiş Beklenti
- Sınavda berece yapacağını sanıyordum.
- Dün kahveye geldiğini zannetmiştim.

### 18. İvedi Cümlesi
- Dosyalar, hemen imzalanıp valiliğe gönderilecek.

### 19. Saptama Cümlesi
- Günümüzde yayıncılar, çok satan kitapların peşinde koşuyor, bir yazarın ya da kitabın değerini ne kadar sattığını belirliyor.


# Metinde Anlam
## Anlatım Nitelikleri
### Duruluk
Gereksiz sözcüğün kullanılmamasıdır.
- Sanatçı, yapıtlarında biçem ve üsluba önem vermiştir.

### Yalınlık
Gösterişsiz, süssüz anlatıma sahip cümlelerdir.

### Özlülük
Az sözle çok şey ifade etmektir.
- Edebiyatımızda önemli bir konuma sahip yazar, eserlerine âdeta tüm evreni sığdırmış.

### Özgünlük
Sanatçının dil ve anlatım açısından kendi anlatım tarzını oluşturmasıdır.

### Doğallık
Sanatçının duygu ve düşüncelerini olduğu gibi yansıtmasıdır.

### Açıklık
Okunduğunda herkes tarafından aynı anlaşılan metinler ya da cümleler açıktır.

### Akıcılık
Kolay okunan metinler akıcıdır. Bu metinlerde telaffuz konusunda sıkıntıya düşmeyiz.

### Sürükleyicilik
Konu bakımından insanları çeken metinlerdir.

### Evrensellik
Bir eserin bütün insanlara hitap edebilmesidir.

### Kalıcılık
Bir eserin her dönemde okunacak nitelikte olmasıdır.


## Anlatım Biçimleri
### Açıklayıcı Anlatım
- Ele aldığımız konularda öncelikle birtakım aydınlatma, çözümleme işine gireriz.
- Bir konu üzerinde ayrıntılı bilgi vermek, konuyu öğretmek ya da olayı bildirmek, yorumlama açıklayıcı anlatıma girer.
- Bu anlatım yoluyla "ne, neden, niçin, nasıl, nerede, ne zaman" sorularına cevap alırız.
- Özellikle "öğretme" ve "bilgi verme" amaçlı düşünce yazılarıdır.

### Tartışmacı Anlatım
- Bu anlatım biçiminde amaç okuyucunun kanılarını değiştirmeye çalışmaktır. Yazar, parçada bir tezin karşısına antitez koyar.
- Bu metinlerde soru cümleleri ağırlıktadır. Bu metinler eleştirel bakış açısıyla yazılır. 
- "Bence, bana göre, kanımca, hâlbuki, oysaki, fakat..." gibi sözcüklere yer verilir. Daha çok öznel ifadeler kullanılır.

### Öyküleyici Anlatım
- Yaşanmış ya da yaşanması mümkün olayların anlatıldığı metinlerdir.
- Bu anlatım; olay, kişi, yer ve zaman ögesine yer verilir.
- Özellikle olay ögesi çök önemlidir.
- Konuyu bir devinim içinde vermek önemlidir.
- Sözcükler, bu metinlerde genellikle yan ya da mecaz anlamlarında kullanılır.

### Betimleme (Tasvir Etme)
- Betimleme, sözcüklerle resim çizme sanatıdır.
- Betimlemede varlıkların görme, işitme, tatma, dokunma ve koklamayla algıladığımız nitelikleri doğrudan tanıtılabildiği gibi bu niteliklerin duygu dünyamızda yarattığı etkiler de anlatılabilir. 
- Gözlem önemli yer tutar. Niteleme sıfatlarına bolca yer verilir.


## Düşünceyi Geliştirme Yolları
### 1. Tanımlama
1.  "... nedir?" ya da "... kimdir?" sorusunda cevap veren cümlelerdir.
2. Bu cümlelerin sonuna genellikle "denir" sözcüğü ya da "-dır/-dir" eki gelir.
3. Tanım cümleleri öznel de nesnel de olabilir.

### 2. Karşılaştırma
1. İki kavram veya iki durum arasındaki benzerlik ve farklılıkları ortaya koymaktır.
2. Karşılaştırma "en, kadar, daha, -e kadar, -e göre, -den, ise" gibi sözcük ve eklerle yapılır.

### 3. Tanık Gösterme
1. Anlatıcının bir görüşü doğrulamak, inandırıcı kılmak için o alanda sözü geçen, otorite kabul edilen birinin görüşlerinden yararlanmasıdır,

### 4. Örnekleme
1. Soyut bir düşünceye somutluk ve somut bir düşünceye soyutluk kazandırır, söylenmek istediğimizi okuyucunun zihninde canlandırır. 
2. "Söz gelimi, örneğin, mesela..." gibi sözcükler kullanılır.
3. Atasözleri, örnekleme olarak kabul edilir.

### 5. Sayısal Verilerden Yararlanması
1. Anlatıcı; düşüncelerini somutlaştırmak, söylediklerini inandırıcı kılmak için sayısal verilerden yararlanılır.
2. İstatistiksel sonuçlara yer verilir.

### 6. Sayıp Dökmelere Yer Verme
1. Bir düşünceyi açık seçik biçimde anlatabilmek için niteliklerini, neden - sonuç ilişkilerini ayrıntılarıyla art arda sıralama işidir.


## Paragrafta Yapı
### 1. Giriş
1. Paragrafın ilk bölümüdür.
2. Genellikle bir cümleden oluşur.
3. Genellikle, konunun ortaya konduğu bölümdür.
4. Kendisinden önce bir cümle olduğu izlenimini vermez.
5. Bazı edatlarla, bağlaçlarla, işaret sıfatlarıyla, zamirlerle başlamaz.
6. Yapı, söz dizimi ve düşünce olarak bir sonraki cümleye bağlıdır.

### 2. Gelişme
1. Yardımcı düşüncelerin verildiği bölümdür.
2. Giriş cümlesinde verilenler detaylandırılır.

### 3. Sonuç Cümlesi
1. Paragrafta anlatılanların özet niteliğinde yansıtıldığı bölümdür.
2. Bağlayıcı ögeler genellikle burada bulunur.


## Paragrafı İki Parçaya Ayırma
1. Verilen bir parçayı iki paragraf hâline getirirken konu ve ana düşünceden hareket edilir.
2. Verilen parçadaki cümleler tek tek okunur, hangi cümleden itibaren farklı bir konuya geçilmişse o cümleyle paragraf iki parçaya bölünebilir.

## Paragrafta Konu
1. Paragrafta üzerinde durulan olay, durum ya da görüşe konu denir.
2. Bir paragrafın konusu "Bu paragrafta ne anlatılmıştır?" sorusunun cevabıdır.
3. Paragrafta konu bulunurken parçanın genelinde bakılır. Ana düşünce bu noktada önemlidir, çünkü üzerinde en çok durulan şey paragrafın konusunu oluşturur.
4. Genellikle paragrafın ilk cümleleri dikkate alınır.
5. Konu bulunurken yorum katılmamalıdır.

## Paragrafta Ana Düşünce
1. Ana düşünce, bir paragrafta yazarın okuyucuya verdiği mesajdır, yazarın savunduğu ve ispat etmeye çalıştığı temel düşüncedir.
2. Parçanın başında, ortasında ya da sonunda olabileceği gibi geneline de yayılabilir.
3. Ana düşünce, genel yargı niteliği taşır.

## Paragrafta Yardımcı Düşünce
1. Paragrafta bir ana düşünce ve birden fazla yardımcı olabilir.
2. Yardımcı düşünceler, anlatılmak isteneni örnekleyen ve destekleyen ifadelerdir.
3. Yardımcı düşünceler ana düşünceyi açar yani ana düşüncenin anlaşılmasını sağlar.
